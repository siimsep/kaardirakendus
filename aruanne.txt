Alustasin oma ideega projekti, saidi ideeks on, et kasutaja saab sisestada kaardil asukoha ja lisada sellele veel vaba teksti. Teine kasutaja saaks ka neid punkte vaadata ja märkida, kas antud töö on tehtud. 
Idee tuleneb minu igapäevatööst, kus ma telefoniga pean iga päev liinielektrikele seletama, kuhu kohta on vaja minna riket lahendama. Tihti on keeruline sellist kaardilugejat mängida ja oleks hea visuaalne punkt panna. 
Töö front-end poolt üritan arendada Hr Jaagup Kippari Veebirakenduste loengu abil, kus esimeses loengus õppisime kasutama Leaflet.js kaardirakendust. 

API, mille github link https://github.com/siimsep/kaardirakendus, võimaldab praegu punkte ja kasutajaid lisada, muuta, kustutada jms. Palju on võetud šnitti Teie valmis koodist. Valmis rakenduseks oleks vaja API kuidagi front-endiga 
siduda, aga kuidas seda oleks kõige mõistlikum ja õigem teha, ma veel ei tea. Loodetavasti me veel õpime seda, aga eks ise üritan ka veel uurida ja katsetada lahendusi.